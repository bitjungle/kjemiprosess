Produksjon og vedlikehold
=========================
**Programfaget omfatter daglig drift og vedlikehold av prosessutstyr, der kjemiske og fysiske forhold i de forskjellige produksjonsmetodene i prosessindustrien står sentralt. Programfaget innebærer planlegging av arbeid sammen med andre, arbeid i tråd med arbeidsbeskrivelser og bruk av verktøy og måleinstrumenter. Programfaget omfatter også prosessindustriens utvikling og plass i samfunnet. Arbeid med sikkerhet, kvalitet og internkontroll er integrert i alt arbeid innen programfaget.**

Mål for opplæringen er at eleven skal kunne
 * drøfte prosessindustriens egenart og rolle i industri- og samfunnsutviklingen lokalt, nasjonalt og internasjonalt
 * utarbeide start- og stopprosedyrer for utstyr og anlegg
 * kjøre prosesser sikkert og i henhold til prosedyrer for drift og HMS og forklare helhet og sammenheng
 * kontrollere og optimalisere produksjonsprosesser ved å overvåke og bruke måleverdier og analyser
 * feilsøke og foreta enkle vedlikeholdsoppgaver
 * gjennomføre systematisk forebyggende vedlikehold på prosessutstyr i henhold til rutiner og prosedyrer
 * forklare hvordan kjemiske og fysiske forhold innvirker på en produksjonsprosess
 * kommunisere på engelsk i arbeidssituasjoner

>Denne teksten er hentet fra [læreplan i programfag for vg2 kjemiprosess](http://www.udir.no/kl06/KJP2-01/).