Kjemisk teknologi
=================
**Programfaget omfatter enhetsoperasjoner, apparater og utstyr, måle-, styrings- og reguleringsteknikk. Programfaget handler om kjemiske og fysiske egenskaper og måling og beregning av kjemiske og fysiske størrelser. Programfaget dreier seg også om forståelse av oppbygningen av og virkemåten til prosessanlegg.**

Mål for opplæringen er at eleven skal kunne
 * beskrive enhetsoperasjoner med tilhørende prosessutstyr og forklare virkemåten
 * forklare den logiske sammenkoblingen av enhetsoperasjonene i prosessanlegg
 * beskrive virkemåten for måle-, styre- og reguleringsutstyr
 * vurdere avvik og mulige feilkilder på måle-, styre- og reguleringsutstyr
 * beskrive reguleringsprinsipper som er hensiktsmessige for prosesser
 * bruke skjermbaserte styrings- og overvåkingssystemer
 * beregne masse- og energibalanser
 * beregne utfelt stoffmengde og strømforbruk ved elektrolyse og verifisere med forsøk
 * beregne trykktap og energiomsetning i et rørsystem og verifisere med forsøk
 * beregne varme- og energibalanse i et anlegg og verifisere med forsøk
 * foreta støkiometriske beregninger
 * bruke norsk og engelsk fagterminologi

---
 
*Denne teksten er hentet fra [læreplan i programfag for vg2 kjemiprosess](http://www.udir.no/kl06/KJP2-01/).*