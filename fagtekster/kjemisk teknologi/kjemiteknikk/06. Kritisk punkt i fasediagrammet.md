Kritisk punkt i fasediagrammet
==============================
Om du følger faselinja for væske og gass, ser du at linja stopper i et punkt. For vann er dette punktet 218 atm og 374 °C. Dette punktet kalles for «kritisk punkt». Men hva skjer om trykket og temperaturen blir enda høyere? Er det ikke gass eller væske lenger, da?

![Fasediagram for vann](https://upload.wikimedia.org/wikipedia/commons/thumb/9/90/Fasediagram_vann.svg/391px-Fasediagram_vann.svg.png)

Svaret er at stoffet er litt begge deler. Det er både gass og væske på en gang, og det finnes ikke noen tydelig faseovergang. Vi sier at stoffet er i en superkritisk tilstand.

>Det kritiske punktet er det trykket og temperaturen hvor fasegrensen mellom gass og væske opphører å eksistere.

Nedenfor ser du et fasediagram for CO<sub>2</sub> (karbondioksid). Det kritiske punktet for CO<sub>2</sub> er ved 73 atm (74 bar) og 31°C (304 K). Om trykket og temperaturen er høyere enn dette, sier vi at CO<sub>2</sub> er i superkritisk tilstand.

![Fasediagram for CO2](https://upload.wikimedia.org/wikipedia/commons/thumb/b/b7/Karbondioksid_trykk-temperatur_fasediagram.svg/509px-Karbondioksid_trykk-temperatur_fasediagram.svg.png)

---

<a rel="license" href="http://creativecommons.org/licenses/by-sa/4.0/"><img alt="Creative Commons-lisens" style="border-width:0" src="https://i.creativecommons.org/l/by-sa/4.0/88x31.png" /></a><br />Dette verk av <a xmlns:cc="http://creativecommons.org/ns#" href="http://runemathisen.com/" property="cc:attributionName" rel="cc:attributionURL">Rune Mathisen</a> er lisensieret under en <a rel="license" href="http://creativecommons.org/licenses/by-sa/4.0/">Creative CommonsNavngivelse-DelPåSammeVilkår 4.0 Internasjonal lisens</a>.<br />Basert på et verk på adresse <a xmlns:dct="http://purl.org/dc/terms/" href="https://github.com/fagstoff/kjemiprosess" rel="dct:source">https://github.com/fagstoff/kjemiprosess</a>.