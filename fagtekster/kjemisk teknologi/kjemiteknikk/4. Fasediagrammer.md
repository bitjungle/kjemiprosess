Fasediagrammer
==============
**Hva er det som avgjør om vann skal være i fast form, flytende eller gass? At det har noe med temperaturen å gjøre, er i alle fall helt sikkert. Det er jo derfor vi har snø og is om vinteren, men ikke om sommeren!**

Hvilken fase et stoff er i, har like mye med trykk å gjøre som med temperatur. En vanlig benevnelse for trykk er «atmosfære». At trykk har innvirkning på stoffer, som snø og is, er ikke så lett å oppdage siden trykket i omgivelsene våre er om lag 1 atmosfære hele tiden. Om du hadde kunnet endre trykket ute, kunne du for eksempel fått oppleve at vann gikk over til vanndamp selv om temperaturen var langt unna 100 °C.

I figuren nedenfor ser du et fasediagram for vann. Trykket 1 atmosfære (1 atm) er som sagt det trykket du er kjent med fra omgivelsene dine, og dette er merket med en horisontal, stiplet linje i diagrammet. Om du følger denne linja fra venstre mot høyre, ser du at vann er i fast fase når temperaturen er under 0 °C. Mellom 0 °C og 100 °C er vann i væskefase, og når temperaturen er over 100 °C, er vann en gass.

![Fasediagram for vann](https://upload.wikimedia.org/wikipedia/commons/thumb/9/90/Fasediagram_vann.svg/632px-Fasediagram_vann.svg.png)

>Et fasediagram er en graf som viser likevektsforhold mellom de ulike fasene som et stoff kan være i. Ofte brukes trykk og temperatur som akser i diagrammet.

<a rel="license" href="http://creativecommons.org/licenses/by-sa/4.0/"><img alt="Creative Commons-lisens" style="border-width:0" src="https://i.creativecommons.org/l/by-sa/4.0/88x31.png" /></a><br />Dette verk av <a xmlns:cc="http://creativecommons.org/ns#" href="http://runemathisen.com/" property="cc:attributionName" rel="cc:attributionURL">Rune Mathisen</a> er lisensieret under en <a rel="license" href="http://creativecommons.org/licenses/by-sa/4.0/">Creative CommonsNavngivelse-DelPåSammeVilkår 4.0 Internasjonal lisens</a>.<br />Basert på et verk på adresse <a xmlns:dct="http://purl.org/dc/terms/" href="https://github.com/fagstoff/kjemiprosess" rel="dct:source">https://github.com/fagstoff/kjemiprosess</a>.