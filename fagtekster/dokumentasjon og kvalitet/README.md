Dokumentasjon og kvalitet
=========================
**Programfaget omfatter arbeid med tegninger, skjemaer, prosedyrer og standarder. Programfaget omfatter bruk av verktøy for å sikre en felles forståelse av arbeidsoppgavene og vurdering av resultatene. Programfaget omfatter også arbeid i henhold til gjeldende kvalitetssystemer.**

Mål for opplæringen er at eleven skal kunne
 * bruke tekniske flytskjemaer, blokkskjemaer og forriglingsmatriser over kjemiske produksjonsprosesser
 * lage blokk- og flytskjema over forskjellige reguleringskretser
 * forklare en prosess med materialflyt, utstyr og reguleringer ut fra tekniske flytskjemaer (P&ID)
 * bruke aktuelle datablad og foreta risikovurdering i forbindelse med planlegging og utførelse av drifts- og vedlikeholdsoppgaver
 * skrive logg over utført arbeid og avvik
 * arbeide i tråd med gjeldende regelverk for internkontroll og kvalitetssikring
 * bruke fysiske og digitale oppslagsverk i arbeidet og utføre kildekritikk
 * vurdere og beskrive egen utvikling på grunnlag av utførte arbeidsoppgaver
 
 >Denne teksten er hentet fra [læreplan i programfag for vg2 kjemiprosess](http://www.udir.no/kl06/KJP2-01/).